---
layout: default
title: About
published: true
ref: about
lang: it
---

# About

<img src="https://opencarecc.github.io/allergoki/assets/AK-about-img-01.jpg" alt="Allergoki-about-01">

<blockquote><i>Lo sai che molte persone scoprono in età adulta di avere un’allergia o un’intolleranza alimentare?</i></blockquote>

Sono costrette a dover <b>cambiare le proprie abitudini alimentari</b> e ciò rappresenta per loro un evento traumatico.

### SCENARIO
Molto spesso, rinunciano ai pasti “fuori casa” perché sono tenute ad <b>elencare oralmente</b> al cameriere una serie di informazioni legate al proprio stato di salute e ciò risulta alquanto imbarazzante. Successivamente il cameriere deve trasmettere queste informazioni allo staff della cucina, creando molte volte incomprensioni, fraintendimenti e/o omissioni.

La perdita di informazioni e sviste nella preparazione di piatti o nel servizio può essere molto <b>pericolosa</b> per la salute di chi ha <b>allergie o intolleranze alimentari</b>.

Allergo Kì ha l’obiettivo di rendere efficiente la gestione dei clienti con allergie ed intolleranze alimentari, affinché siano serviti nel modo migliore e <b>senza rischi di contaminazione</b> da allergeni.

Permette, inoltre, alla persona con allergia/intolleranza di <b>ricercare un ristorante</b> in cui viene garantita la sicurezza alimentare, con cibo adeguato e personale formato; scegliere dal menù la pietanza, l’ora di arrivo ed effettuare l’ordine online.

> Il progetto Allergo Kì vuole incentivare e rendere il pasto “fuori casa” un’esperienza piacevole per le persone con allergie ed intolleranze alimentari.

### JOURNEY
Allergo Kì un progetto che nasce dall’idea di Monica Zambolin e Nicoletta Faltracco, due professioniste della comunicazione, e sta crescendo in collaborazione con lo staff di **[WeMake](http://wemake.cc/)** all’interno del progetto **[opencare MIR](http://wemake.cc/opencare/maker-in-residence/)** finanziato dalla Commissione Europea nel programma Horizon2020.
**Allergo Kì** vuole realizzare e testare un kit per i ristoratori che comprende strumenti comunicativi e materiale illustrativo per facilitare la comunicazione tra la persona con allergia alimentare e lo staff della cucina.

Coinvolgere i ristoratori nella progettazione del Kit è per noi una risorsa che ci permette di conoscere le <b>dinamiche all’interno delle attività ristorative</b> dove le persone con allergie alimentari possono recarsi, consumare pasti ed essere clienti soddisfatti e in sicurezza.

### NEXT STEPS

<img src="https://opencarecc.github.io/allergoki/assets/AK-about-img-03.jpg" alt="Allergoki-about-03">

Su cosa stiamo lavorando:
* Un <b>kit per ristoratori</b>, composto da una serie di strumenti per migliorare l’esperienza del cliente con allergie alimentari all’interno del locale.
* Un <b>portale web a consultazione gratuita</b> con molteplici funzioni, tra cui la gestione delle prenotazioni. Attraverso la piattaforma web una persona con allergie e/o intolleranze alimentari può ricercare e scegliere un ristorante adatto alle sue necessità, visionare anticipatamente il menù ed effettuare la prenotazione del tavolo indicando l’orario di arrivo; in questo modo il personale di sala e di cucina viene informato preventivamente della suo arrivo.
* Un <b>progetto formativo</b> dedicato a familiari ed amici delle persone con allergia o intolleranza: attraverso illustrazioni smart e consigli viene spiegato quali precauzioni prendere quando siedono al tavolo, al fine di non vanificare le precauzioni prese dal personale del ristorante.

### TEAM

<img src="https://opencarecc.github.io/allergoki/assets/AK-about-img-02.jpg" alt="Allergoki-about-02">

Due professioniste della comunicazione, Monica - [interaction designer](http://www.zazidesign.com/) - e Nicoletta - [graphic designer](http://www.litgraphicdesign.com/) - sono le ideatrici e sviluppano il progetto Allergo Kì partendo dalle esperienze quotidiane di Monica, che essendo intollerante al glutine e al lattosio, incontra spesso nel mangiare fuori casa, le stesse difficoltà che incontrano le altre persone con allergie o intolleranze alimentari.
